Ελληνικά Α’, Παυλοπούλου Αγλαΐα, Σιμόπουλος Γιώργος, Κανελλοπούλου Ρίτα, Παθιάκη Ειρήνη, εκδόσεις Πατάκης

Κείμενο 1

Η καλλιεργούμενη ελιά είναι δένδρο ή δενδρύλλιο που μπορεί να ζήσει πολλές
εκατοντάδες χρόνια... Τα φύλλα (ενν. της) είναι απλά και διατάσσονται αντίθετα... Το
δάσος της ελιάς είναι απέραντο. Μια θάλασσα γλαυκή και ασημένια, που κυματίζεται
ανάλαφρα και κρατά αδιάκοπα στα φυλλώματα ένα απόφεγγο φεγγαιού. Το χρώμα τους
είναι πράσινο στην πάνω πλευρά και υπόλευκο στην κάτω... Η ελιά δεν είναι
απαιτητικό δένδρο όσον αφορά το έδαφος. Μπορεί να αναπτυχθεί σε τέτοια φτωχά
εδάφη, όπου με δυσκολία αναπτύσσονται άλλα καρποφόρα δένδρα. Καλύτερα όμως
αναπτύσσεται και αποδίδει σε βαθιά αμμοπηλώδη εδάφη που διαθέτουν καλή υγρασία
και αποστραγγίζουν καλά. Στην περίπτωση δημιουργίας ενός ελαιώνα από νερά φυτά,
αρχικά προετοιμάζεται το έδαφος, ώστε να διευκολυνθεί η εφαρμογή διαφόρων
καλλιεργητικών περιποιήσεων και να αναπτυχθούν καλύτερα τα δένδρα. Είναι
εκατομμύρια δέντρα, που γενεές αγροτών φύτεψαν ως πάνω στα κατσάβραχα*,
κουβαλώντας από τον κάμπο μέσα σε κοφίνια το χώμα για να τα θρέψουν. Εάν το
έδαφος παρουσιάζει κλίση, η φύτευση γίνεται κατά τις ισοϋψείς καμπύλες, για να
αποφεύγεται η διάβρωση. Σε περιοχές με μεγάλη κλίση η φύτευση γίνεται σε
αναβαθμίδες. Ανεβαίνει αυτό το αργυρό δάσος ως τις κορφές των βουνών, σκαλί 
σκαλί, σκαρφαλώνει στους βράχους του Ολύμπου, καβαλικεύει τον Λεπέτυμνο.
Σηκώνεις τα μάτια προς τον ουρανό και αντικρύζεις τα ασημένια κύματα ν’
ανεβαίνουν.
* κατσάβραχα (1) άγρια 
